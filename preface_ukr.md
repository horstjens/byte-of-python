# Передмова

Python, ймовірно, одна з небагатьох мов програмування, яка одночасно є простою та потужною. Це добре як для початківців, так і для експертів, і, що важливіше,на Python цікаво програмувати. Ця книга має на меті допомогти вам вивчити цю чудову мову та показати, як виконувати завдання швидко й безболісно — фактично "Антиотрута проти всіх проблем у програмуванні".

## Для кого ця книга

Ця книга служить провідником або посібником з мови програмування Python. Насамперед вона орієнтована на новачків. Проте вона також корисна для досвідчених програмістів.

Автор задумав цю книгу так, щоб вивчити Python по ній зміг будь-хто, хто вміє хоча
б зберігати текстові файли, втім, і досвід програмування не перешкода.

Якщо у вас усе-таки є попередній досвід програмування, вас зацікавлять відмінності між Python і вашою улюбленою мовою програмування – я відзначив багато таких відмінностей. Невелике застереження, незабаром Python стане вашою улюбленою мовою програмування!

## Офіційний веб-сайт

Офіційний веб-сайт книги https://python.swaroopch.com , де ви можете прочитати всю книгу онлайн, завантажити останні версії книги,  [купити друковану копію]( https://www.swaroopch.com/buybook/), а також надіслати мені відгук.

## Є над чим замислитись

> Існує два способи побудови дизайну програмного забезпечення: один спосіб полягає в тому, щоб зробити його настільки простим, щоб вочевидь не було недоліків; інший — зробити його настільки складним, щоб не було очевидних недоліків. -- C. A. R. Hoare

<!-- -->

> Успіх у житті залежить не стільки від таланту та можливостей, скільки від зосередженості та наполегливості.  -- C. W. Wendte